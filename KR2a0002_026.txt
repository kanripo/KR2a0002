# -*- mode: mandoku-view; -*-
#+TITLE: 史記集解
#+DATE: 2015-08-24 22:19:16.955724
#+PROPERTY: ID KR2a0002
#+PROPERTY: BASEEDITION WYG    
#+PROPERTY: JUAN 卷二十六
<pb:KR2a0002_WYG_026-1a>¶
欽定四庫全書¶
　史記集解卷二十六¶
　　　　　　　　　　　　　宋　裴駰　撰¶
史記二十六¶
厯書第四¶
昔自在古厯建正作於孟春於時氷泮發蟄百草奮興¶
秭鳺先滜(徐廣曰秭音姊鳺音規/子規鳥也一名鷤䳏)物迺歲具生於東次¶
順四時卒於冬分時雞三號卒明(徐廣曰卒一作/平又云卒斯也)撫十¶
<pb:KR2a0002_WYG_026-1b>¶
二節卒於丑日月成故明也明者孟也幽者幼也幽明¶
者雌雄也雌雄代興而順至正之統也日歸於西起明¶
於東月歸於東起明於西正不率天又不由人則凡事¶
易壞而難成矣王者易姓受命必慎始初改正朔易服¶
色推本天元順承厥意¶
太史公曰神農以前尚矣盖黃帝考定星厯建立五行¶
起消息正閏餘(漢書音義曰以歲之/餘為閏故曰閏餘)於是有天地神祇¶
物類之官是謂五官各司其序不相亂也民是以能有¶
<pb:KR2a0002_WYG_026-2a>¶
信神是以能有明徳民神異業敬而不凟故神降之嘉¶
生(徐廣曰/嘉穀也)民以物享災禍不生所求不匱少皞氏之衰¶
也九黎亂德(漢書音義曰少皞/時諸侯作亂者)民神雜擾不可放物禍¶
菑薦至莫盡其氣顓頊受之乃命南正重司天以屬神¶
命火正黎司地以屬民(應劭曰黎隂官也火數二三地/數也故火正司地以属萬民)¶
使復舊常無相侵瀆其後三苗服九黎之德故二官咸¶
廢所職而閏餘乖次孟陬殄滅攝提無紀厯數失序(漢/書)¶
(音義曰次十二次也史推厯失閏則斗建與月名錯正/月為孟陬閏餘乖錯不與正嵗相值謂之殄滅攝提星)¶
<pb:KR2a0002_WYG_026-2b>¶
(名隨斗杓所指建十二月若厯誤/春三月當指辰而指已是謂失序)堯復遂重黎之後不¶
忘舊者使復典之而立羲和之官明時正度則隂陽調¶
風雨節茂氣至民無夭疫年耆禪舜申戒文祖云(徐廣/曰戒)¶
(一作/敇)天之厯數在爾躬(何晏曰厯數/謂列次也)舜亦以命禹(孔安/國曰)¶
(舜亦以堯命已/之辭命禹也)由是觀之王者所重也夏正以正月殷¶
正以十二月周正以十一月盖三王之正若循環窮則¶
反本天下有道則不失紀序無道則正朔不行於諸侯¶
幽厲之後周室微陪臣執政史不記時君不告朔(鄭𤣥/曰禮)¶
<pb:KR2a0002_WYG_026-3a>¶
(人君每月告享於/廟有祭謂之朝享)故疇人子弟分㪚(如淳曰家業世世/相傳為疇律年二)¶
(十三𫝊之疇官/各從其父學)或在諸夏或在夷狄是以其禨祥廢而¶
不統(如淳曰吕氏春秋荆人鬼而越人禨今之巫/祝禱祀滛祀之比也晉灼曰禨音珠璣之璣)周襄¶
王二十六年閏三月而春秋非之先王之正時也履端¶
於始(韋昭曰謂正厯必先稱端始/也若十一月朔旦冬至也)舉正於中(韋昭曰氣/在望中則)¶
(時日昬明/皆正也)歸邪(音/餘)於終(韋昭曰餘餘分也終閏月也中/氣在晦則後月閏在望是其正)¶
(中/也)履端於始序則不愆舉正於中民則不惑歸邪(音/餘)於¶
終事則不悖其後戰國竝爭在於彊國禽敵救急解紛¶
<pb:KR2a0002_WYG_026-3b>¶
而已豈遑念斯哉是時獨有鄒衍明於五德之𫝊而㪚¶
消息之分以顯諸侯而亦因秦滅六國兵戎極煩又升¶
至尊之日淺未暇遑也而亦頗推五勝(漢書音義曰五/行相勝秦以周)¶
(為火用水/勝之也)而自以為獲水德之瑞更名河曰德水而正¶
以十月色上黑然厯度閏餘未能睹其真也漢興髙祖¶
曰北畤待我而起亦自以為獲水德之瑞雖明習厯及¶
張蒼等咸以為然是時天下初定方綱紀大基高后女¶
主皆未遑故襲秦正朔服色至孝文時魯人公孫臣以¶
<pb:KR2a0002_WYG_026-4a>¶
終始五德上書言漢德土德宜更元改正朔易服色當¶
有瑞瑞黃龍見事下丞相張蒼張蒼亦學律厯以為非¶
是罷之其後黃龍見成紀張蒼自黜所欲論著不成而¶
新垣平以望氣見頗言正厯服色事貴幸後作亂故孝¶
文帝廢不復問至今上即位招致方士唐都分其天部¶
(漢書音義曰謂分部/二十八宿為距度)而巴落下閎運算轉厯(徐廣曰陳/術云徵士)¶
(巴郡落/下閎也)然後日辰之度與夏正同乃改元更官號封泰¶
山因詔御史曰乃者有司言星度之未定也廣延宣問¶
<pb:KR2a0002_WYG_026-4b>¶
以理星度未能詹也(徐廣曰詹/一作售也)盖聞昔者黃帝合而不¶
死名察度驗定清濁起五部建氣物分數(應劭曰言黄/帝造厯得仙)¶
(名節㑹察寒暑致啓閉分至定清濁起五部五部金木/水火土也建氣物分數皆敘厯之意也孟康曰合作也)¶
(黄帝作厯厯終復始無窮已故曰不死清濁律聲之清/濁也五部五行也天有四時分為五行也氣二十四氣)¶
(物萬物也分厯數之分也瓉曰黄帝聖德與虚合契升/龍登仙於天故曰合而不死題名宿度候察進退謂三)¶
(辰之度吉/凶之驗也)然盖尚矣書缺樂弛朕甚閔焉朕惟未能循¶
明也紬績日分率應水德之勝(徐廣曰盖以為/應土德土勝水)今日順¶
夏至黃鍾為宫林鍾為徵太蔟為商南吕為羽姑洗為¶
<pb:KR2a0002_WYG_026-5a>¶
角自是以後氣復正羽聲復清名復正變以至子日當¶
冬至則陰陽離合之道行焉十一月甲子朔旦冬至已¶
詹其更以七年為太初元年年名焉逢攝提格(徐廣曰/嵗隂在)¶
(寅左行嵗星/在丑右行)月名畢聚日得甲子夜半朔旦冬至(文穎/曰律)¶
(居隂而治陽厯居陽而治隂更相治間/不客期忽五家文悖異推太初之元也)¶
厯術甲子篇¶
太初元年嵗名焉逢攝提格月名畢聚日得甲子夜半¶
　　朔旦冬至正北　　十二¶
<pb:KR2a0002_WYG_026-5b>¶
　無大餘　　無小餘　　無大餘　　無小餘¶
焉逢攝提格太初元年　　　十二¶
　大餘五十四　小餘三百四十八大餘五　小餘八¶
端䝉單閼(徐廣曰單閼/一作亶安)二年　　閏十三¶
　大餘四十八　小餘六百九十六大餘十小餘十六¶
游兆執徐三年　　　十二¶
　大餘十二　小餘六百三　大餘十五小餘二十四¶
彊梧大荒落四年　　　十二¶
<pb:KR2a0002_WYG_026-6a>¶
　大餘七　小餘十一　大餘二十一　無小餘¶
徒維敦牂天漢元年　　　閏十三¶
　大餘一　小餘三百五十九　大餘二十六　小餘八¶
祝犁協洽二年　　　　　十二¶
　大餘二十五　小餘二百六十六　大餘三十一　小餘十六¶
商横涒灘三年　　　　十二¶
　大餘十九　小餘六百一十四　大餘三十六　小餘二十四¶
昭陽作鄂四年　　　　　閏十三¶
<pb:KR2a0002_WYG_026-6b>¶
　大餘十四　小餘二十四　大餘四十二　無小餘¶
横艾閹茂太始元年　　　　十二¶
　大餘三十七　小餘八百六十九　大餘四十七　小餘八¶
尙章大淵獻二年　　　　閏十三¶
　大餘三十二　小餘二百七十七　大餘五十二　小餘十六¶
焉逢困敦三年　　　　　　　十二¶
　大餘五十六小餘一百八十四　大餘五十七　小餘二十四¶
端䝉赤奮若四年　　　　　十二¶
<pb:KR2a0002_WYG_026-7a>¶
　大餘五十　小餘一百三十二　大餘三　無小餘¶
游兆(徐廣曰/作游桃)攝提格征和元年　　　　閏十三¶
　大餘四十四　小餘八百八十　大餘八　小餘八¶
彊梧單閼三年　　　　　十二¶
　大餘八　小餘七百八十七　大餘十三　小餘十六¶
徒維執徐三年　　　　　十二¶
　大餘三　小餘一百九十五　大餘十八　小餘二十四¶
祝犁大荒落四年　　　　閏十三¶
<pb:KR2a0002_WYG_026-7b>¶
　大餘五十七　小餘五百四十三　大餘二十四　無小餘¶
商横敦牂後元元年　　　　十二¶
　大餘二十一　小餘四百五十　大餘二十九　小餘八¶
昭陽協洽二年　　　　閏十三¶
　大餘十五　小餘七百九十八　大餘三十四　小餘十六¶
横艾涒灘始元元年正西　　　　十二¶
　大餘三十九　小餘七百五　大餘三十九　小餘二十四¶
尚章作噩二年　　　　十二¶
<pb:KR2a0002_WYG_026-8a>¶
　大餘三十四　小餘一百一十三　大餘四十五　無小餘¶
焉逢閹茂三年　　　閏十三¶
　大餘二十八　小餘四百六十一　大餘五十　小餘八¶
端蒙大淵獻四年¶
　大餘五十二　小餘三百六十八　大餘五十五　小餘十六¶
游兆困敦五年　　　　　十二¶
　大餘四十六　小餘七百一十六　無大餘　小餘二十四¶
彊梧赤奮若六年　　　　　閏十三¶
<pb:KR2a0002_WYG_026-8b>¶
　大餘四十一　小餘一百二十四　　大餘六　無小餘¶
徒維攝提格元鳳元年　　　　　十二¶
　大餘五　小餘三十一　大餘十一　小餘八¶
祝犁單閼二年　　　　　十二¶
　大餘五十九　小餘三百七十九　　大餘十六　小餘十六¶
商横執徐三年　　　　　閏十三¶
　大餘五十三　小餘七百二十七　大餘二十一　小餘二十四¶
昭陽大荒落四年　　　　　十二¶
<pb:KR2a0002_WYG_026-9a>¶
　大餘十七　小餘六百三十四　大餘二十七　無小餘¶
橫艾敦牂五年　　　　　閏十三¶
　大餘十二　小餘四十二　大餘三十二　小餘八¶
尚章協洽六年　　　　　十二¶
　大餘三十五　小餘八百八十九　大餘三十七　小餘十六¶
焉逢涒灘元平元年　　　　　十二¶
　大餘三十　小餘二百九十七　大餘四十二　小餘二十四¶
端䝉作噩本始元年　　　　　閏十三¶
<pb:KR2a0002_WYG_026-9b>¶
　大餘二十四　小餘六百四十五　大餘四十八　無小餘¶
游兆閹茂二年　　　　　十二¶
　大餘四十八　小餘五百五十二　大餘五十三　小餘八¶
彊梧大淵獻三年　　　　　十二¶
　大餘四十二　小餘九百　大餘五十八　小餘十六¶
徒維困敦四年　　　　　閏十三¶
　大餘三十七　小餘三百八　大餘三　小餘二十四¶
祝犁赤奮若地節元年　　　　　十二¶
<pb:KR2a0002_WYG_026-10a>¶
　大餘一　小餘二百一十五　大餘九　無小餘¶
商横攝提格二年　　　　　閏十三¶
　大餘五十五　小餘五百六十三　大餘十四　小餘八¶
昭陽單閼三年正南　　　　　十二¶
　大餘十九　小餘四百七十　大餘十九　小餘十六¶
横艾執徐四年　　　　　十二¶
　大餘十三　小餘八百一十八　大餘二十四　小餘二十四¶
尙章大荒落元康元年　　　　　閏十三¶
<pb:KR2a0002_WYG_026-10b>¶
　大餘八　小餘二百二十六　大餘三十　無小餘¶
焉逢敦牂二年　　　　　十二¶
　大餘三十二　小餘一百三十三　大餘三十五　小餘八¶
端䝉協洽三年　　　　　十二¶
　大餘二十六　小餘四百八十一　大餘四十　小餘十六¶
游兆涒灘四年　　　　　閏十三¶
　大餘二十　小餘八百二十九　大餘四十五　小餘二十四¶
彊梧作噩神雀元年　　　　　十二¶
<pb:KR2a0002_WYG_026-11a>¶
　大餘四十四　小餘七百三十六大餘五十一　無小餘¶
徒維閹茂二年　　　　十二¶
　大餘三十九小餘一百四十四　大餘五十六　小餘八¶
祝犁大淵獻三年　　　　閏十三¶
　大餘三十三　小餘四百九十二　大餘一　小餘十六¶
商横困敦四年　　　　十二¶
　大餘五十七　小餘三百九十九　大餘六小餘二十四¶
昭陽赤奮若五鳳元年　　　　閏十三¶
<pb:KR2a0002_WYG_026-11b>¶
　大餘五十一　小餘七百四十七　大餘十二　無小餘¶
横艾攝提格二年　　　　十二¶
　大餘十五　小餘六百五十四　大餘十七　小餘八¶
尙章單閼三年　　　　十二¶
　大餘十　小餘六十二　大餘二十二　小餘十六¶
焉逢執徐四年　　　　閏十三¶
　大餘四　小餘四百一十　大餘二十七　小餘二十四¶
端蒙大荒落甘露元年　　　　十二¶
<pb:KR2a0002_WYG_026-12a>¶
　大餘二十八　小餘三百一十七　大餘三十三　無小餘¶
游兆敦牂二年　　　　十二¶
　大餘二十二　小餘六百六十五　大餘三十八　小餘八¶
彊梧協洽三年　　　　閏十三¶
　大餘十七　小餘七十三　大餘四十三　小餘十六¶
徒維涒灘四年　　　　　十二¶
　大餘四十　小餘九百二十　大餘四十八　小餘二十四¶
祝犁作噩黃龍元年　　閏十三¶
<pb:KR2a0002_WYG_026-12b>¶
　大餘三十五　小餘二十八　大餘五十四　無小餘¶
商横閹茂初元元年正東　　　　十二¶
　大餘五十九　小餘二百三十五　大餘五十九　小餘八¶
昭陽大淵獻二年　　　　十二¶
　大餘五十三　小餘五百八十三　大餘四　小餘十六¶
横艾困敦三年　　　　閏十三¶
　大餘四十七　小餘九百三十一　大餘九　小餘二十四¶
尚章赤奮若四年　　　　十二¶
<pb:KR2a0002_WYG_026-13a>¶
　大餘十一　小餘八百三十八　大餘十五　無小餘¶
焉逢攝提格五年　　　　十二¶
　大餘六　小餘二百四十六　大餘二十　小餘八¶
端䝉單閼永光元年　　　　閏十三¶
　無大餘　小餘五百九十四　大餘二十五　小餘十六¶
游兆執徐二年　　　　十二¶
　大餘二十四　小餘五百一　大餘三十　小餘二十四¶
彊梧大荒落三年　　　　十二¶
<pb:KR2a0002_WYG_026-13b>¶
　大餘十八　小餘八百四十九　大餘三　無小餘¶
徒維敦牂四年　　　　閏十三¶
　大餘十三　小餘二百五十七　大餘四十一　小餘八¶
祝犁協洽五年　　　　十二¶
　大餘三十七　小餘一百六十四　大餘三十六小餘十六¶
商横涒灘建昭元年　　　　閏十三¶
　大餘三十小餘五百一十二　大餘五十一　小餘二十四¶
昭陽作噩二年　　　　十二¶
<pb:KR2a0002_WYG_026-14a>¶
　大餘五十五　小餘四百一十九　大餘五十七　無小餘¶
横艾閹茂三年　　　　十二¶
　大餘四十九　小餘七百六十七　大餘二　小餘八¶
尚章大淵獻四年　　　　閏十三¶
　大餘四十四　小餘一百七十五　大餘七　小餘十六¶
焉逢困敦五年　　　　十二¶
　大餘八　小餘八十二　大餘十二　小餘二十四¶
端䝉赤奮若竟寧元年　　　　十二¶
<pb:KR2a0002_WYG_026-14b>¶
　大餘二　小餘四百三十　大餘十八　無小餘¶
游兆攝提格建始元年　　　　閏十三¶
　大餘五十六　小餘七百七十八　大餘二十三　小餘八¶
彊梧單閼二年　　　　十二¶
　大餘二十　小餘六百八十五　大餘二十八　小餘十六¶
徒維執徐三年　　　　閏十三¶
　大餘十五　小餘九十三　大餘三十三　小餘二十四¶
祝犁大荒落四年¶
<pb:KR2a0002_WYG_026-15a>¶
右厯書大餘者日也小餘者月也端旃䝉者年名也支¶
丑名赤奮若寅名攝提格干丙名游兆正北(冬至加/子時)正¶
西(加酉/時)正南(加午/時)正東(加卯/時)¶
　¶
　¶
　¶
　¶
　¶
<pb:KR2a0002_WYG_026-15b>¶
　¶
　¶
　¶
　¶
　¶
　¶
　¶
　史記集解巻二十六¶
