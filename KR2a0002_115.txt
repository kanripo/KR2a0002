# -*- mode: mandoku-view; -*-
#+TITLE: 史記集解
#+DATE: 2015-08-24 22:19:18.701390
#+PROPERTY: ID KR2a0002
#+PROPERTY: BASEEDITION WYG    
#+PROPERTY: JUAN 卷一百十五
<pb:KR2a0002_WYG_115-1a>¶
欽定四庫全書¶
　史記集解卷一百十五¶
　　　　　　　　　　　　　宋　裴駰　撰¶
史記一百十五¶
朝鮮列傳第五十五(張晏曰朝鮮有濕水洌水汕水三水/合為洌水疑樂浪朝鮮取名於此也)¶
朝鮮王滿者故燕人也自始全燕時嘗略屬真番(徐廣/曰一)¶
(作莫遼東有番汙/縣番音普塞反)朝鮮為置吏築鄣塞秦滅燕屬遼東¶
外徼漢興為其逺難守復修遼東故塞至浿水為界(漢/書)¶
<pb:KR2a0002_WYG_115-1b>¶
(音義口浿/音滂沛反)屬燕燕王盧綰反入匈奴滿亡命聚黨千餘¶
人魋結蠻夷服而東走出塞度浿水居秦故空地上下¶
鄣稍役屬真番朝鮮蠻夷及故燕齊亡命者王之都王¶
險(徐廣曰昌黎/有險瀆縣也)㑹孝惠高后時天下初定遼東太守即¶
約滿為外臣保塞外蠻夷無使盜邉諸蠻夷君長欲入¶
見天子勿得禁止以聞上許之以故滿得兵威財物侵¶
降其旁小邑真番臨屯皆來服屬方數千里傳子至孫¶
右渠所誘漢亡人滋多又未嘗入見真番旁衆國欲上¶
<pb:KR2a0002_WYG_115-2a>¶
書見天子又擁閼不通元封二年漢使渉何誘諭右渠¶
終不肯奉詔何去至界上臨浿水使御刺殺送何者朝¶
鮮禆王長即度馳入塞遂歸報天子曰殺朝鮮将上為¶
其名美即不詰拜何為遼東東部都尉朝鮮怨何發兵¶
襲攻殺何天子募罪人撃朝鮮其秋遣樓船将軍楊僕¶
從齊浮渤海兵五萬人左将軍荀彘出遼東討右渠右¶
渠發兵距險左将軍卒正多率遼東兵先縱敗散多還¶
走坐法斬樓船将軍将齊兵七千人先至王險右渠城¶
<pb:KR2a0002_WYG_115-2b>¶
守窺知樓船軍少即出城撃樓船樓船軍敗散走将軍¶
楊僕失其衆遁山中十餘日稍求收散卒復聚左将軍¶
撃朝鮮浿水西軍未能破自前天子為兩将未有利乃¶
使衛山因兵威往諭右渠右渠見使者頓首謝願降恐¶
兩将詐殺臣今見信節請服降遣太子入謝獻馬五千¶
匹及饋軍糧人衆萬餘持兵方渡浿水使者及左将軍¶
疑其為變謂太子已服降宜命人毋持兵太子亦疑使¶
者左将軍詐殺之遂不渡浿水復引歸山還報天子天¶
<pb:KR2a0002_WYG_115-3a>¶
子誅山左将軍破浿水上軍乃前至城下圍其西北樓¶
船亦住㑹居城南右渠遂堅守城數月未能下左将軍¶
素侍中幸将燕代卒悍乘勝軍多驕樓船将齊卒入海¶
固已多敗亡其先與右渠戰困辱亡卒卒皆恐将心慙¶
其圍右渠常持和節左将軍急擊之朝鮮大臣乃隂間¶
使人私約降樓船往來言尚未肯決左将軍數與樓船¶
期戰樓船欲急就其約不㑹左将軍亦使人求間郤降¶
下朝鮮朝鮮不肯心附樓船以故兩将不相能左将軍¶
<pb:KR2a0002_WYG_115-3b>¶
心意樓船前有失軍罪今與朝鮮私善而又不降疑其¶
有反計未敢發天子曰将率不能前及使衛山諭降右¶
渠右渠遣太子山使不能剸決與左将軍計相誤卒沮¶
約今兩将圍城又乖異以故乆不決使濟南太守公孫¶
遂往征之有便宜得以從事遂至左将軍曰朝鮮當下¶
乆矣不下者有狀言樓船數期不㑹具以素所意告遂¶
曰今如此不取恐為大害非獨樓船又且與朝鮮共滅¶
吾軍遂亦以為然而以節召樓船将軍入左将軍營計¶
<pb:KR2a0002_WYG_115-4a>¶
事即命左将軍麾下執捕樓船将軍并其軍以報天子¶
天子誅遂左将軍已并兩軍即急擊朝鮮朝鮮相路人¶
相韓隂尼谿相參将軍王唊(漢書音義曰凡五人也戎/狄不知官紀故皆稱相唊)¶
(音/頰)相與謀曰始欲降樓船樓船今執獨左将軍并将戰¶
益急恐不能與戰王又不肯降隂唊路人皆亡降漢路¶
人道死元封三年夏尼谿相參乃使人殺朝鮮王右渠¶
來降王險城未下故右渠之大臣成已又反復攻吏左¶
将軍使右渠子長(徐廣曰表云長路漢/書表云長路音各)降相路人之子¶
<pb:KR2a0002_WYG_115-4b>¶
最告諭其民誅成已以故遂定朝鮮為四郡(真番臨屯/樂浪𤣥菟)¶
(也/)封參為澅清侯(韋昭曰/屬齊)隂為荻苴侯(韋昭曰/屬勃海)唊為平¶
州侯(韋昭曰/屬梁父)長為㡬侯(韋昭曰/屬河東)最以父死頗有功為温¶
陽侯(韋昭曰/屬齊)左将軍徴至坐爭功相嫉乖計棄市樓船¶
将軍亦坐兵至列口當待左将軍擅先縱失亡多當誅¶
贖為庶人¶
太史公曰右渠負固國以絶祀涉何誣功為兵發首樓¶
船将狹(徐廣曰言其/所将卒狹少)及難離咎悔失番禺乃反見疑荀¶
<pb:KR2a0002_WYG_115-5a>¶
彘爭勞與遂皆誅兩軍俱辱将率莫侯矣¶
　¶
　¶
　¶
　¶
　¶
　¶
　¶
<pb:KR2a0002_WYG_115-5b>¶
　¶
　¶
　¶
　¶
　¶
　¶
　¶
　史記集解卷一百十五¶
